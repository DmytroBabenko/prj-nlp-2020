# I. Нейромережі

У цьому завданні вам треба спробувати покращити з використанням нейромереж одну з двох ваших попередніх робіт:

1. Доробити парсер залежностей
2. Доробити класифікатор звернень до служби 1551

## Парсер залежностей

На основі FNN створіть класифікатор типу залежності. Для цього використайте:
- [UD-корпус для української мови](https://github.com/UniversalDependencies/UD_Ukrainian-IU/)
- парсер, який ви розробили в завданні 8 (або, якщо вам не вдалося реалізувати свій парсер, то можна взяти за основу [код із практичного заняття](../lectures/08-dep-parser-uk.ipynb))
- [векторні представлення слів для української мови](http://lang.org.ua/en/models/#anchor4)

Також переробіть свій парсер так, щоб замість використання ознак, визначених вручну, він покладався для вибору наступного переходу на передбачення LSTM-нейромережі, яка на вхід отримує поточні слова з тегами зі стеку та буферу (по 3 слова). Опис подібної мережі можна побачити у [цій статті](https://arxiv.org/pdf/1708.08959.pdf).

Обрахуйте якість класифікації та LAS для вашого парсера.

## Класифікатор звернень до служби 1551

Переробіть класифікатор звернень, який ви розробляли у завданні 10, так, щоб він використовував FNN на векторі документу та LSTM на векторах окремих слів. Порівняйте результати.

# II. Курсовий проєкт

Для свого курсового проєкту побудуйте рішення (чи кілька рішень), що перевершують по якості ваше базове рішення. Якість міряйте розробленими раніше метриками.
Код для курсового проєкту повинен бути у вашому репозиторії. У директорії `students/` в теці з вашим іменем збережіть файл з посиланням на код вашого рішення. Опишіть ваші результати.

# Оцінка

I. За виконання одного з завдань ви можете отримати 80 балів. Якщо бажаєте, то можете виконати обидва і отримати 120 балів :)

II. За покращене рішення з курсового проєкту ви можете отримати 20 балів.
